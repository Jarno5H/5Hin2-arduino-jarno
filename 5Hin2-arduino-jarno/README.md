# 5HV-arduino-template
In deze repo bewaar je alle bestanden die je maakt voor de opdracht Arduino.

## Stap 0: Starten
- [ ]	Je hebt je GitHub-inlognaam aan de docent doorgegeven, zodat die een Github-repo kan aanmaken.
- [ ]	Je hebt gekozen wat je gaat maken en dat aan de docent doorgegeven, bij een eigen idee moet de docent het goedkeuren.
- [ ]	Je hebt thuis een computer of laptop (Arduino werkt niet op een iPad) waarop je de gratis Arduino software hebt geïnstalleerd, of je hebt er rekening mee gehouden dat je een paar uur per week op school op een computer kan werken.


## Stap 1: Circuit

- [ ] Je weet welke sensoren en actuatoren je wilt gebruiken.
- [ ] Je hebt een schema getekend van je ontwerp, waaruit blijkt hoe alles aangesloten moet worden (bij een project waar de hardware al klaar is beschrijf je welke sensoren en actuatoren op welke pinnen zijn aangesloten). Dit sla je op in GitHub.
- [ ] Je hebt je circuit in elkaar gezet (bij een project waar de hardware al klaar is is dit niet nodig).

Het circuit is een aansluitschema, je kunt daarop zien welke componenten je gebruikt en op welke pinnen van de arduino die zijn aangesloten. Als je in je Arduino gebruik maakt van een kant en klaar circuit, dan kun je in plaats van een tekening ook een tabel geven waarin staat aan welke pinnen sensoren en actuatoren zitten die je gaat gebruiken.

Je kunt een circuit bijvoorbeeld als volgt maken
- op https://draw.io
- in Powerpoint (plaatjes van componenten kun je vaak vinden op arduino.cc)
- op papier en dan fotograferen (het is dan wel lastig om het netjes te doen)
- een schermafdruk van een schema in TinkerCad (een deel van het circuit moet je dan misschien met de hand tekenen, omdat niet alle onderdelen in TinkerCad zitten)


## Stap 2: Test Code
- [ ] Je hebt code gemaakt waarmee je kunt testen dat alle onderdelen op je circuit goed werken. Dit sla je op in GitHub.

In de map voor deze stap zet je de test-code (het .ino bestand) voor je circuit. De naam van een .ino bestand mag geen spaties bevatten en het .ino bestand moet in een map staan met dezelfde naam.

De test-code is een ander programma dan je eindcode. De testcode laat snel zien dat alles werkt wat op je Arduino is aangesloten. Door de test-code in je Arduino te zetten kun je snel zien of je Arduino-circuit nog heel is.

De voorbeeldcode in deze repo is een goed begin van testcode. Je kunt die zelf afmaken en in deze map zetten.

## Stap 3: Toestandsdiagram 
- [ ] Je hebt een toestandsdiagram gemaakt. Dit sla je op in GitHub.
- [ ] Je hebt je docent gevraagd om feedback over je toestandsdiagram. De feedback heb je verwerkt. Het uiteindelijke resultaat sla je weer op in GitHub.

In deze map zet je een tekening van je toestandsdiagram.

Je kunt een toestandsdiagram bijvoorbeeld als volgt maken
- op https://draw.io
- in Powerpoint
- op papier en dan fotograferen (het is dan wel lastig om het netjes te doen)

## Stap 4: Project Code

- [ ] Je hebt het toestandsdiagram in code omgezet, zodat alle toestanden doorlopen kunnen worden met jouw circuit. Daarbij heb je het door de docent aangeleverde projectcode als startpunt gebruikt. Voor projecten waar geen startcode is sluit je aan bij wat je in de les geleerd hebt over toestandsdiagrammencode. Nog niet alle onderdelen van je apparaat hoeven het te doen, zolang alle toestanden maar doorlopen kunnen worden. De laatste versie van je code sla je steeds op op GitHub.
- [ ]	Je hebt de code van je toestandsdiagram uitgebreid, zodat je project het doet. De laatste versie van je code sla je steeds op op GitHub.
- [ ]	Je hebt je ontwerp uitgebreid met extra ideeën en deze heb je verwerkt in je aansluitschema (als je extra Arduino-onderdelen hebt toegevoegd) en in je code. De laatste versie van je code sla je steeds op op GitHub.

In de map voor deze stap zet je de Arduino-code (het .ino bestand) van je project. De naam van een .ino bestand mag geen spaties bevatten en het .ino bestand moet in een map staan met dezelfde naam.

## Stap 5: Video
- [ ] Maak een video die de werking van je project demonstreert.

Het is een video met geluid (uitleg tijdens de demonstratie) in .mp4 of .mov formaat van maximaal 20MB of .txt bestand met link naar youtube. De video duurt maximaal 2 minuten.

## Inleveren
Je levert in door in elke map een bestand te zetten:
1.	Een circuit/aansluitschema (.pdf of .jpg bestand) van je Arduino en alles wat je erop hebt aangesloten.
2.	Testprogramma (.ino bestand) dat laat zien dat alles wat je het aangesloten op je Arduino werkt.
3.	Een toestandsdiagram van je apparaat (.pdf of .jpg bestand).
4.	De gebruikte code (.ino bestand), inclusief Nederlandstalig commentaar. Als je stukjes code hebt overgenomen, dan staat erbij waar je het vandaan hebt.
5.	Een video met geluid (.mp4 of .mov van maximaal 20MB of .txt bestand met link naar youtube, maximaal 2 minuten) waarin je je apparaat demonstreert.
Ruim de mappen op voor de inleverdatum, zodat er geen oude bestanden meer in staan. Zorg voor logische bestandsnamen.

Je levert uiterlijk in op de datum die in de studiewijzer staat.

Tip: Je kunt meerdere keren inleveren. Zet enkele dagen voor de deadline alvast een werkende versie in GitHub die bijna af is. Op die manier voorkom je dat er door onverwachte problemen een niet-werkende versie wordt beoordeeld.

## Documentatie
- In de map "voorbeeldcode" van deze repo vind je documentatie en voorbeeldcode voor de projecten waaruit je kunt kiezen.
- In de Arduino Language Reference vind je een beschrijving van opdrachten in de Arduino-taal <br>
https://www.arduino.cc/reference/en/
- Hoe je het display uit je het arduino-bakje gebruikt vind je hier: <br>
https://emmauscollege.github.io/informatica/robot/how-to-display.html
- Hoe je de passive-speaker uit het arduino-bakje gebruikt vind je hier: <br>
https://www.arduino.cc/en/Tutorial/BuiltInExamples/toneMelody
- Hoe je een knop, led, potmeter, servo en ultrasoon afstandssensor uit het arduino-bakje gebruikt vind je hier: <br>
https://arduino-lessen.nl/

